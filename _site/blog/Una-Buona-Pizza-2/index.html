<!DOCTYPE html>
<html>

  <head>
  <link rel="apple-touch-icon" sizes="180x180" href="/apple-touch-icon.png">
  <link rel="icon" type="image/png" sizes="32x32" href="/favicon-32x32.png">
  <link rel="icon" type="image/png" sizes="194x194" href="/favicon-194x194.png">
  <link rel="icon" type="image/png" sizes="192x192" href="/android-chrome-192x192.png">
  <link rel="icon" type="image/png" sizes="16x16" href="/favicon-16x16.png">
  <link rel="manifest" href="/manifest.json">
  <link rel="mask-icon" href="/safari-pinned-tab.svg" color="#5a007b">

  <meta name="theme-color" content="#33338F">
  <meta charset="utf-8">
  <meta name="viewport" content="width=device-width initial-scale=1" />
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1, maximum-scale=1, user-scalable=0"/> <!--320-->

  <title>Una Buona Pizza (Parte 2)</title>
  <meta name="description" content="Just another personal website.">

  <link rel="stylesheet" href="/css/main.css">
  <link rel="canonical" href="http://localhost:4000/blog/Una-Buona-Pizza-2/">
</head>


  <body>

    <header class="site-header">

  <div class="header-wrapper">

    <div style="text-align:left;">
    <a class="site-title" href="/">Matteo Romiti</a>
    <span class="header-blog" style="float:right">
      <a class="blog-blogpage" href="/blog">Blog</a>
    </span>
    <span class="header-blog" style="float:right">
      <a class="blog-homepage" href="/projects">Projects&nbsp;&nbsp;</a>
    </span>
    <span class="header-blog" style="float:right">
      <a class="blog-homepage" href="/bio">Bio&nbsp;&nbsp;</a>
    </span>
    </div>

  </div>

</header>


    <div class="page-content">
      <div class="wrapper">
        <div class="post">
  <div class="post-title"><span>Una Buona Pizza (Parte 2)</span></div>
  January 15, 2021 ~
	
	
	  9 mins read
	 <br />
  <article class="post-content">
    <!-- <p>January 15, 2021</p> -->
<p>Quanto segue dovrebbe esservi sufficiente per distinguere una buona pizza da una fregatura, ma leggete prima la <a href="https://matteoromiti.github.io/blog/Una-Buona-Pizza/">Parte 1</a>. <!--more--></p>

<p>Come promesso, vi riassumo, <em>semplificando</em>, un po’ di concetti che secondo me ognuno di noi dovrebbe almeno vagamente conoscere. Spero alcuni vi siano già noti e se così fosse passate pure al punto successivo. Nel caso vogliate approfondire, Wikipedia e Google ne sanno sicuro più di me.</p>

<h3 id="1-azioni-e-obbligazioni">1. Azioni e Obbligazioni</h3>

<p>Il modo probabilmente più comune per investire è quello di comprare azioni o obbligazioni.</p>

<p>Un’azione è un pezzo di carta che rappresenta una parte di un’azienda. Possedendo un’azione, possedete una parte dell’azienda e quindi del suo valore. Immaginate che la Apple abbia un valore di 1 miliardo di dollari e un miliardo di azioni sul mercato. Ogni pezzo di carta avrà un valore di 1 dollaro. Se domani la Apple inventa un nuovo prodotto e il valore dell’azienda raddoppia, ogni azione varrà il doppio.</p>

<p>Un’obbligazione è di nuovo un pezzo di carta che ricevete quando prestate dei soldi ad un’azienda o ad uno stato. Esempio, avete mille euro che non usate e li volete prestare allo stato italiano per dieci anni. Lo stato vi rilascia questo pezzo di carta e tra dieci anni riavrete indietro, molto probabilmente, i vostri mille euro con l’aggiunta di una piccola somma, gli interessi, per ripagarvi del rischio di non rivedere più i vostri soldi.</p>

<p>Oltre ad azioni e obbligazioni, ci sono anche altri tipi di prodotti: metalli preziosi, derivati, valute straniere, per citarne alcuni. In ogni caso, dove c’è più rischio, c’è in media più guadagno.</p>

<h3 id="2-investitore-passivo-vs-investitore-attivo">2. Investitore Passivo vs. Investitore Attivo</h3>

<p>L’investitore attivo è una persona che in base alle notizie del giorno compra o vende prodotti finanziari.
L’investitore passivo è una persona che investe sempre negli stessi prodotti per anni o decenni e non cambia strategia.</p>

<h3 id="3-la-storia">3. La Storia</h3>

<p>Dato che i mercati finanziari esistono da diversi decenni, basandoci sui dati, siamo in grado trarre delle conclusioni:</p>
<ol>
  <li>poche persone ben informate riescono ad essere, nel lungo termine, bravi investitori attivi e a guadagnare più della media</li>
  <li>molte persone pensano di essere o diventare bravi investitori attivi, ma si sbagliano e guadagnano meno della media</li>
  <li>esiste una semplice strategia che ogni investitore passivo dovrebbe utilizzare per guadagnare come la media.</li>
</ol>

<h3 id="4-la-media">4. La Media</h3>

<p>Spesso si sentono notizie dei mercati che guadagnano o perdono. Cosa significa?</p>

<p>Quando ci sono buone notizie riguardo la Apple, alcuni investitori sono disposti a comprare azioni Apple ad un prezzo maggiore di quello attuale e di conseguenza il prezzo dell’azione sale e il valore di mercato della Apple aumenta, supponiamo 2 miliardi di dollari. Come potete immaginare, ogni azienda quotata sul mercato ha un valore (appunto detto valore di mercato) e se mettiamo insieme il valore di mercato di alcune aziende americane quotate in borsa otterremo un numero. Questo numero è un’approssimazione che ci indica come vanno i mercati: se il numero aumenta, possiamo dire che i mercati vanno bene, se questo numero diminuisce, i mercati vanno male.</p>

<p>Questi numeri vengono combinati in vari modi per calcolare quelli che sono noti come indici di mercato come l’S&amp;P 500, il Dow Jones e tutti gli altri. Ogni indice rappresenta una parte dell’economia di un paese o uno specifico settore o una specifica tipologia di aziende. Ad esempio, l’S&amp;P 500 mostra l’andamento delle più grandi 500 aziende quotate negli Stati Uniti (in realtà <a href="https://en.wikipedia.org/wiki/List_of_S%26P_500_companies">ce ne sono 505</a>, ma poco cambia). Nella lista, ci sono aziende con sede negli USA che ricoprono vari settori (tecnologia, farmaceutica, banche, ecc.), ma che sono attive praticamente in tutto il mondo.</p>

<p>Come detto nella Parte 1, l’S&amp;P 500 ha un andamento che mediamente si aggira intorno al +8% annuo. Questo perché le più grandi 500 aziende americane in media crescono collettivamente dell’8% all’anno.</p>

<p>Questo indice, sebbene si focalizzi solo su aziende americane, è considerato il più importante per capire come vanno i mercati sia perché ricopre una fetta significativa dell’economia statunitense, sia perché influenza molti altri mercati internazionali. Se siete interessati a vedere l’andamento più in dettaglio dell’S&amp;P 500, <a href="https://finance.yahoo.com/chart/%5EGSPC">qui</a> trovate un grafico interattivo fatto bene, che riporto qui di seguito per gli ultimi trent’anni (tanto per essere chiari, y = 500% significa che il valore si è “quintiplicato”.).</p>

<p><img src="/images/sp500.png" alt="SP500?" /></p>

<p>Da decenni, gli investitori vengono giudicati prendendo come riferimento questo indice: se sono riusciti ad avere un guadagno maggiore dell’S&amp;P 500 per almeno qualche anno, hanno fatto un buon lavoro, altrimenti hanno solo perso tempo e denaro e fatto peggio della media.</p>

<p>Ma allora come è possibile replicare le prestazioni dell’S&amp;P 500? 
Beh, nessuno vi vieta di comprare azioni delle più grandi 500 aziende americane, anche se in realtà c’è un metodo più semplice: comprare le azioni di un’azienda che ha come unico scopo quello di replicare l’andamento dell’S&amp;P 500 comprando le azioni delle 500 aziende per voi. Queste “aziende” sono note come <a href="https://it.wikipedia.org/wiki/Exchange-traded_fund">ETF</a> e sono probabilmente il modo più comune per investire oggi giorno.</p>

<h3 id="5-due-conti">5. Due Conti</h3>
<p>Giusto per darvi un’idea più concreta, investendo sull’S&amp;P 500 dieci anni fa, oggi avreste circa il doppio dei soldi. Investendo trent’anni fa, oggi avreste circa 10 volte la somma iniziale. OK, metteteci le tasse, qualche spesa di commissione e lo scambio euro/dollaro, ma gli ordini di grandezza sono questi.</p>

<h3 id="6-una-strategia-corretta">6. Una Strategia Corretta</h3>

<p>Quindi, è tutto qui? Basta l’S&amp;P 500? 
Non proprio. Ci sono alcuni ulteriori concetti fondamentali per completare il quadro:</p>

<h4 id="61-orizzonte-temporale">6.1 Orizzonte Temporale</h4>
<p>La cosa forse più importante per un investitore passivo (l’unico tipo di investitore che potrebbe avere senso per la gente comune) è quanto a lungo si vuole investire, o meglio, quando vi potranno servire i soldi che volete investire? Quanto vi potrebbe servire in futuro? Tutto o solo una parte?</p>

<p>Investire una somma che vi servirà tra uno o due anni ha generalmente poco senso. Perché? Ci sono diversi fattori, ma che possono essere riassunti dicendo: in così poco tempo, statisticamente ci sono solo piccoli miglioramenti e rischi significativi.</p>

<p>Se gli orizzonti sono più a lungo termine (cinque, dieci anni o oltre), allora l’andamento dei mercati sarà positivo e le crisi, per quanto gravi, saranno superate.</p>

<h4 id="62-quando-ritirare-i-soldi">6.2 Quando Ritirare i Soldi?</h4>
<p>A questo punto, è abbastanza spontaneo domandarsi: “OK, ma se investo i miei soldi ora, poi quando mi conviene ritirarli?”. La risposta, forse inizialmente non intuitiva, ma storicamente e statisticamente corretta è: “Quando i soldi ti servono e sei in positivo.”.</p>

<p>Una risposta più intuitiva, ma statisticamente sbagliata è: “Ritiro i soldi appena prima che i mercati vadano giù.”. Perché è una risposta statisticamente sbagliata? Perché, come detto precedentemente, <a href="https://pbs.twimg.com/media/CMpDaLLUEAAPUz7?format=jpg&amp;name=medium">solo poche persone</a> sono in grado, nel lungo termine, di avere le informazioni corrette e sapere con certezza cosa succederà nel prossimo futuro. Tutte le altre persone, avranno ragione “ogni tanto” che in media corrisponde al 50% delle volte, “ricadendo nella media” appunto. Se considerate i costi e il tempo che spendete per acquistare o vendere ad ogni notizia, finirete sotto la media.</p>

<h4 id="63-fondo-di-emergenza">6.3 Fondo di Emergenza</h4>

<p>Immaginatevi di avere una spesa imprevista, i mercati sono in negativo e se disinvestire (ritirare i soldi) vi porterebbe ad una perdita, piccola o grande che sia. Come evitare questa situazione? Non è sempre facile o possibile, ma per ridurre il rischio, è bene tenere da parte (quindi non investire) una somma, più o meno significativa, da usare in caso di emergenze. Tale somma dipende da vari fattori come famiglia, salute, e altre liquidità che si posseggono.</p>

<h4 id="64-non-solo-sp-500">6.4 Non solo S&amp;P 500</h4>

<p>È giusto tenere a mente un ulteriore aspetto. Gli USA sono storicamente il paese che ha trainato il mondo, ciò non significa che continuerà ad esserlo per i prossimi trent’anni. I paesi asiatici, la Cina in primis, stanno raggiungendo e quasi superando le più grandi economie occidentali. Quindi, nonostante l’S&amp;P 500 sia considerato un investimento abbastanza differenziato, è ragionevole investire anche in altri paesi che sono in via di sviluppo, i cosiddetti paesi emergenti. Questi sono considerati investimenti più rischiosi in quanto alcuni paesi sono ancora instabili e non ben regolati, per questo non e’ consigliabile investire tutto in mercati emergenti.</p>

<p>Nell’altra direzione, ossia meno con rischio, vanno le obbligazioni. Come già detto, meno rischio corrisponde di solito a meno guadagno. Ciò significa che investire solo in obbligazioni non vi permetterà di raggiungere profitti come l’S&amp;P 500, ma è sicuramente un buon modo per diversificare i propri investimenti.</p>

<h4 id="65-costi-accettabili">6.5 Costi Accettabili</h4>

<p>Giusto per darvi un’idea di quali costi sono accettabili e quali sono da considerare dei “furti”, al giorno d’oggi esistono banche (registrate, regolamentate e osservate dall’UE) che essendo prettamente online riescono ad offrire transazioni piuttosto bassi. Un esempio per comprare azioni, Degiro chiede 2 euro più lo 0.03% della somma, ossia investendo 1000 euro, paghereste 2 euro più 30 centesimi.</p>

<h4 id="66-dettagli-minori">6.6 Dettagli Minori</h4>

<p>Vi potrebbe anche interessare sapere la risposta alla seguente domanda: “Ho una somma X da investire: mi conviene investire tutto subito o un po’ al mese, in modo da distribuire il rischio di comprare a dei prezzi troppo alti?”. È chiaro che questa domanda sia già stata risposta da qualcuno prima di me. <a href="https://www.cibcwg.com/c/document_library/get_file?uuid=66dd5421-ca73-4c82-9100-5b7112cc367f&amp;groupId=42410&amp;version=1.0">La risposta</a> è che statisticamente conviene investire tutto subito.</p>

<h3 id="conclusione">Conclusione</h3>

<p>Nel caso mi fossi dimenticato qualcosa o nel caso notassi qualcosa di sbagliato o non chiaro, aggiornerò il post. Se avete domande, immagino sappiate come contattarmi e mi fa piacere parlare di queste cose.</p>

<p>Repetita iuvant: lo scopo di questo post è permettervi di distinguere una buona pizza da una fregatura, mantenendo la metafora della Parte 1. Prima di prendere decisioni per investire, informatevi di più, per favore.</p>

<p>A presto e un abbraccio!</p>

<h4 id="aggiunta-del-17-gennaio-2021">[Aggiunta del 17 Gennaio 2021]</h4>

<p>Quando ero alle superiori, mi ricordo che il sabato pomeriggio si usciva e si andava per il corso di Ancona e uno dei pochi momenti a cui tenevo particolarmente era quello di andare a comprare un pezzo di pizza per merenda. Niente di particolare, un pezzo margherita a €1. Se proprio volevi esagerare, un pezzo margherita e un pezzo farcito a €2,20. Mezzo litro d’acqua? €1.</p>

<p>Non ricordo l’ultima volta che sono stato in centro ad Ancona a prendere una pizza, ma sicuramente i prezzi erano aumentati. Esatto, l’inflazione! Un numero che si <a href="https://www.investopedia.com/terms/i/inflation_targeting.asp">cerca di tenere</a> intorno al 2%. Ciò significa che una semplice margherita al piatto, che in Italia (almeno dalle mie parti) costa circa €8, tra sessant’anni costerà più di €26.</p>

<p>Qui sotto potete vedere come sono cambiati i prezzi per settore negli USA negli ultimi venti anni.</p>

<p><img src="/images/inflation.png" alt="Inflazione_USA" /></p>

<p>Tutto questo per dirvi cosa?
Potete anche decidere di lasciare tutti i vostri soldi sul conto corrente e non investirli, ma sappiate che ciò equivale a perdere soldi, circa il 2% all’anno.</p>

  </article>

</div>

      </div>
    </div>

  </body>

</html>
